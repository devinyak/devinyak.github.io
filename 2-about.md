---
layout: default
title: Про автора
group: menu
permalink: about.html
---

# Трохи про себе #
- - -

Працюю на посаді в.о. завідувача кафедри фармацевтичних дисциплін Ужгородського національного університету. Викладаю дисципліни "Комп'ютерні технології у фармації", "Менеджмент та маркетинг у фармації", "Біофармація", "Патентознавство", "Фармацевтичний аналіз (інтернатура)", "Biostatistics" (для іноземних студентів). Займаюсь статистичним фрілансом (статистичний аналіз на замовлення).

У 2014 захистив кандидатську дисертацію на тему "Спрямований синтез та вивчення кореляції 'структура - протипухлинна активність' похідних 4-тіазолідинону", у якій досліджував залежність протиракового ефекту сполук від їх молекулярної структури, створював математичні моделі для прогнозування протипухлинної активності хімічних речовин з класу 4-тіазолідинонів за допомогою сучасних алгоритмів *машинного навчання* (`machine learning`). Також, у рамках дисертаційної роботи, провадив комп'ютерний пошук імовірних механізмів протипухлинної активності досліджуваних сполук методами кореляційного та кластерного аналізу (`data mining`).
Підсумком роботи стало виділення із віртуальної бази хімічних сполук найбільш потенційних претендентів щодо прояву протипухлинної активності, їх спрямований синтез та підтвердження протиракової дії in vitro.

Займаюсь *аналізом даних* та *статистичними дослідженнями* як за своєю тематикою, так і на замовлення. Надаю статистичні консультації щодо планування наукових досліджень, збору даних та їх аналізу. Допомагаю формулювати статистичні гіпотези, здійснюю їх перевірку за допомогою параметричних та непараметричних методів статистики, а також шляхом побудови і аналізу адекватних статистичних моделей. Статистичні дослідження виконую в середовищі [R](http://www.r-project.org/).

Перелік моїх наукових публікацій можна переглянути на сторінці ["Публікації"]({{ BASE_URL }}/publications.html)

## Трохи про сайт
На сайті [**stat.org.ua**](http://stat.org.ua) можна знайти корисні матеріали по аналізу даних, прикладній статистиці, біостатистиці, епідеміології.

У розділі ["Статті"]({{ BASE_URL }}/blog) я описую деякі з виконаних мною досліджень, детально зупиняючись на обгрунтуванні тих чи інших кроків, наводячи вихідні дані та код для виконання статистичного дослідження.

У розділі ["Статистика наперекосяк"]({{ BASE_URL }}/donewrong) міститься мій переклад матеріалів сайту [statisticsdonewrong.com](http://statisticsdonewrong.com) Алекса Рейнхарта. Тут простою мовою описуються найбільш поширені помилки при плануванні чи здійсненні статистичних досліджень, а також хибні інтерпретації отриманих результатів.

У розділі ["Статистика з R"]({{ BASE_URL }}/statclasses) знаходяться навчальні матеріали для освоєння основ статистики та використанні отриманих знань для проведення простих статистичних досліджень в програмі [R](http://www.r-project.org/).

Сайт згенеровано з вихідних текстів програмою [Jekyll](http://jekyllrb.com) на сервері [GitHub](http://github.com). Для створення сайту використано деякі напрацювання та дизайн [Noam Ross](http://noamross.net)


---
layout: post
tags: ["основи статистики", "р-величина", "базова частота"]
title: "р-величина і помилка базової частоти"
author: "Алекс Рейнхарт (переклав Олег Девіняк)"
date: "2014-05-01" 
category: donewrong
---

Ми вже читали, що р-величину не так просто інтерпретувати. Отримання статистично незначимого результату ще не означає, що відмінності відсутні. А статистично значимого?
Давайте розглянемо приклад. Припустимо, що перевіряються 100 потенційних протиракових засобів. З них лише 10 маютимуть реальний вплив на клітини раку, і нам слід знайти ці 10 серед 100 за допомогою експериментів. У цих експериментах ми будемо шукати \\(р<0.05\\) відносно плацебо, щоб продемонструвати перевагу при лікуванні. Для наочності, нехай кожен квадрат на цьому малюнку відображає один препарат. Сині квадрати - препарати, що мають ефект:

<img src="http://stat.org.ua/figures/drug-grids-1.png">

Як ми вже зазначали, більшість експериментів не спроможні вичерпно виявити всі ефективні лікарські засоби. Припустимо, що наші дослідження мають статистичну потужність 0.8. Тоді із 10 дійсно ефективних препаратів дослідження виявлять 8 (забарвлені фіалковим):

<img src="http://stat.org.ua/figures/drug-grids-2.png">

А серед 90 неефективних препаратів, ми знайдемо, що 5 ніби-то мають значимий ефект. Чому? Згадайте, що р-величину розраховують, виходячи з припущення про відсутність ефекту. Тому \\(р=0.05\\) означає 5% шанс зробити хибний висновок, що неефективний препарат діє. 

Отже, провівши експерименти, ми дійдемо висновку, що існує 13 ефективних препаратів: з них 8 дійсно хороші, а 5 - включені помилково (забарвлені червоним):

<img src="http://stat.org.ua/figures/drug-grids-3.png">

Таким чином, шанс, що знайдений нами ніби-то "ефективний" препарат буде дійчно ефективним становить лише 62%. Тобто, якщо випадково вибрати один препарат із сотні, провести з ним експеримент і отримати при цьому результат "\\(р<0.05\\)", то шанс що цей препарат дійсно ефективний складає 62%. Мововю статистики, наша частка хибних відкриттів - частина статистично значимих результатів, які насправді хибно позитивні - складає 38%.

Така ситуація зумовлена тим, що базова частота ефективних протипухлинних препаратів буда низькою - всього 10%, і більшість перевірюваних препаратів неефективні, і тому існувало багато можливостей для появи хибно позитивних результатів. Якби трапилась лиха година, і ми б перевіряди цілий вагон зовсім неефективних препаратів із базовою частотою 0%, то, відповідно, шанс, що серед виявлених статистично значимих результатів хоч один є правдивим дорівнює 0%. І тим не менше, ми все одно знайдемо \\(р<0.05\\) для 5% препаратів з вагону.

Часто можна почути, що люди трактують р-величину як ознаку того, що помилка є малоймовірною. *"Шанс, що отриманий результат - статистична випадковість, складає всього 1 до 10000"* - кажуть вони, отримавши \\(р=0.0001\\). Зовсім не так! Таке твердження не враховує базову частоту, а перед нами - *помилка базової частоти*. Згадайте визначення р-величини:
> Р-величина - це ймовірність, з якою, при умові відсутності будь-якого ефекту чи різниці (нульова гіпотеза), може бути отриманий такий же, або й більш значний результат, ніж той що дійсно спостерігався

Р-величину обчислюється з припущенням, що препарат *не діє*, і показує нам імовірність отримання таких же, або й більш екстремальних даних за умови, що препарат *не діє*. Р-величина не показує імовірності, з якою препарат може бути ефективним.

Якщо хтось використовує р-величину, щоб продемонструвати свою правоту - згадайте цей матеріал. Імовірність похибки в їхньому дослідженні безсумнівно значно більша. У тих галузях, де більшість перевірюваних гіпотез хибні (як-от клінічні дослідження лікарських препаратів), вірогідно, що більшість *"статистично значимих"* результатів з \\(р<0.05\\) насправді є випадковостями.
